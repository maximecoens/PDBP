# Optimalisatie van lichaamsbewegingen door integratie van pose detection modellen in kinesiologische praktijken.
## Een onderzoek naar de potentiële efficiëntievergroting voor kinesisten.

**Bachelorproef Maxime Coens - 2024 - HoGent**


In het kader van deze bachelorproef Toegepaste Informatica aan de Hogeschool
van Gent wordt onderzocht op welke wijze de efficiëntie van kinesisten kan wor-
den geoptimaliseerd door de implementatie van een pose detection model. Dit
stelt patiënten in staat om oefeningen uit te voeren met behulp van een applicatie
op basis van computer vision. Hierbij worden de bewegingen van de patiënt gecon-
troleerd en wordt directe feedback gegeven, waardoor de oefeningen op correcte
wijze worden uitgevoerd zonder dat de constante aanwezigheid van een kinesist
vereist is.

Het onderzoek zal aanvangen met als focus een simpele plooi beweging van een
ledemaat. Potentieel zal er verder specifiek onderzoek worden verricht naar de mo-
gelijkheden van deze technologie voor het evalueren en optimaliseren van de loop-
beweging van een individu. Hierbij wordt pose detection toegepast, in de literatuur-
studie zoeken we naar het meest geschikte model voor dit specifieke onderzoek.
Later zullen beelden van een meer complexe, maar correct uitgevoerde oefening
worden vergeleken met de bewegingen van het individu. Door skelet structuren
te analyseren via computer vision tijdens de uitvoering van een bepaalde oefening
door een patiënt, zal er real-time feedback kunnen worden gegenereerd.

De resultaten uit dit onderzoek omvatten verbeterde precisie in de uitvoering van
oefeningen door patiënten met positieve feedback van kinesisten over de toepas-
baarheid van de toegepaste technologie. De potentiële impact van dit onderzoek
op het werkveld omvat een verbeterde patiënten tevredenheid, efficiëntere tijdsbe-
steding door kinesisten en dus een mogelijke kostenbesparing binnen de kinesio-
logische zorg. Daarboven kunnen sporters deze technologie inzetten om bepaalde
lichaamsbewegingen te optimaliseren tijdens het beoefenen van hun sport.
